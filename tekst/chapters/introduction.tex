 \section*{Wstęp}
 Optymalizacja procesów harmonogramowania w placówkach medycznych, jest
	ważnym czynnikiem w próbie redukcji kosztów operacyjnych danej
	jednostki. Komputerowe harmonogramowanie terminów zabiegów czy dyżurów
	pielęgniarek powoduje, redukcję personelu do tej pory odpowiedzialnego,
	za manualne harmonogramowanie tych procesów. Zmniejszenie ilości
	personelu, przy jednoczesnym zwiększeniu jakości uzyskiwanych
	harmonogramów, owocuje mniejszymi kosztami jakie ponosi placówka, a tym
	samym jakie musi pokryć klient.

W niniejszej pracy przedstawiona zostanie propozycja implementacji rozwiązania
problemu harmonogramowania zabiegów rehabilitacyjnych, który występuje w wielu
placówkach medycznych, współpracujących z Opolską firmą Medinet. Medinet
\footnote{\href{http://www.medinet.opole.pl/}{Strona internetowa firmy Medinet.}} jest to
Opolska firma dostarczająca oprogramowanie, umożliwiające kompleksową obsługę
wielu procesów niezbędnych w płynnym działaniu, każdej placówki służby zdrowia.

Harmonogramowanie dat wykonania zabiegów rehabilitacyjnych - mimo że jest to wciąż
problem należący do rodziny problemów harmonogramowania - jest pod kilkoma
względami unikatowe, na tle innych pokrewnych problemów, takich jak
układanie planu lekcji czy planowanie zmian w jakich mają pracować pielęgniarki.
Zabiegi nie mogą być wykonywane
w dowolnej kolejności np. zabieg laseroterapii nie może się odbyć, jeśli pacjent
nie poczeka minimum 20 min, w przypadku gdy poprzednim zabiegiem był zabieg
krioterapii; Dany typ zabiegu, nie może się odbywać częściej, niż raz dziennie.

Stworzenie programu asystującego pracownikom w procesie harmonogramowania
znacząco przyśpieszy ich pracę, a tym samy pozwoli na zwiększenie jakości usług
dostarczanych pacjentom.
